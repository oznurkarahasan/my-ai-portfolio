---
title: "Atık Su Arıtma Tesislerinde Anomali Tespiti ve Arıza Tahmini"
summary: "Atık su arıtma tesislerinde anomali tespiti ve arıza tahmini için yapay zeka teknolojilerini kullanarak bir makine öğrenmesi modeli geliştirilmesi"
date: "2024-02-20"
link: "https://medium.com/@oznurkarahasann/at%C4%B1k-su-ar%C4%B1tma-tesislerinde-anomali-tespiti-ve-ar%C4%B1za-tahmini-957967c9a8ad"
language: "tr"
---

Dünyada su kaynaklarının doğru yönetimi ve çevrenin korunması, sürdürülebilir bir gelecek için büyük önem taşımaktadır. Modern dünyada ise ekosistemleri ve küresel ekonomiyi tehdit eden iklim değişikliği, su kirliliği gibi pek çok çevresel sorun bulunmaktadır. Bu süreçte atık su arıtma tesisleri kritik bir role sahiptir. Ancak bu tesislerde kullanılan pompalar, sensörler ve diğer mekanik ekipmanlar zamanla yıpranır. Düzenli izleme yapılmadığında bu yıpranma, beklenmedik arızalara neden olabilir. Ortaya çıkan bu arızalar kısa vadede tesisin durması, çevrede oluşan kötü koku ve yüksek tamir masraflarına yol açar. Uzun vadede ise tarım arazilerinin kirlenmesi, kronik hastalık artışı, belediyelerin karşılaşacağı büyük ekonomik yükler ve sosyal memnuniyetsizlik riskleri dikkat çeker. Tüm bu etkiler, ekolojik dengenin bozulmasının yanı sıra ciddi ekonomik kayıpları da beraberinde getirir. Özellikle hızlı şehirleşmenin yaşandığı metropollerde ve altyapısı 20 yılı aşkın eski sanayi bölgelerinde, nüfus baskısıyla birlikte bu risk kritik bir seviyeye ulaşmaktadır.